-κθοᾶᾰθοεε-οο-

Menexenum suum laudationibus rhetorum opposuisse, in his autem imprimis Lysian re-
spexisse et notasse affirmaret. Neque negari potest, multa ac varia a Schoenbornio ad
illam sententiam probandam atque evincendam non sine ratione ac specie probabilitatis
esse collata. Verum si quaerimus, quousque res huius viri probatione et superiorum
illorum affirmatione provecta sit, non modo non confecta et absoluta sed propemodum
adhuc integra esse videtur. Pleraque enim, quae ad id confirmandum in medium allata
sunt, acrioris criticae lucem minime sustinere valent, et curatius si aestimes ac ponderes,
aut longe repetita aut prorsus falsa et commentitia esse videntur. Alia quoque sunt
compluria, quae ei sententiae piane repugnant: quae illi docti aut non satis adverterunt
aut scientes et prudentes, quod ulcus tangere nollent, silentio praetermiserunt. ltaque
non inutilis esse videtur labor ea omnia, quatenus angusti huius scriptionis fines id pa-
tiantur, diligentius retractare, qua opera simul nonnihil ad duo illa stripta illustranda
rectiusque intelligenda conferri putamus.

Jam primum illud perspicuum est, quod Socrates in ipso dialogo, h. e. in Menexeni
parte dialogica, in epitaphiis sive laudationibus cavilletur atque vituperet, id omnino nni-
verse pronuntiari: ut omnis illa reprehensio et irrisio de toto genere orationum, quaein
eo argumento versarentur, ac de omni illorum oratorum turba intelligi debeat. Nisi
igitur vim inferre orationi novumque et alium quam et verba declarant et contextus
ratioque sermonis requirit sententiam subiicere volumus3 ad unum quendam certum sive
Lysian sive alium quemcunque referri vix potest. Neque distinctius in Lysian dicta sunt
ea, quae a Platone ipsa oratione sua in iisdem laudationibus vituperari putantur. No-
tissimum quidem est artificium dicendi, quo saepe id, quod de uno intelligi volumus,
ita declaramus, ut de compluribus aut de omnibus dicere videamur, sive cavillandi et
iocandi caussa sive ut vituperationis acerbitatem mitigemus sive ut irae et calumniae op-
probrium devitemus. Sed nulla certa istiusmodi indicia consilii in toto Platonis libello
reperiuntur. Quis enim non videt eum, hoc si in animo habuiset, ita orationem suam
conformare oportuisse, ut ipsum Lysian alicubi describeret aut aperte designaret, certe,
si hoc nollet, ut totam eius orationem vel singulas eius partes et dicendi modum et
vitia maxime insignia percenseret, efferret, corrigeret et ubi visum esset, cavillaretur et
illuderet. Aliter enim fieri non poterat, ut ille unus in quem orationem intenderet, inter
tot tales oratores ab legentibus satis internosceretur: nam magnam illorum oratorum fuisse
multitudinem tum a Platone, Lysia, Thucydide et aliis auctoribus proditum, tum ex eo
probabilis coniectura est, quod non solum quoties cives in bello caesi essent sed etiam
quovis anno statuto in memoriam omnium qui unquam pro patria occubuissent die ac
festo laudatio sive epitaphius haberi solebat. ·At nusquam vel ullo verbo ipsi Lysiae al—
lusit, ac tantum abest, ut conspicua et insignia eius vitia dicendi percenseantur ac vi-
tuperentur, ut vix unicus reperiatur locus, quo illum oratorem significari aut perstringi
pro certo affirmari possit.

Quod si isto modo tota res debilis atque suspecta esse videatur, illud, quod gra-
vissimi in hac quaestione est momenti, accedit. Constat Platonem in scriptis suis haud
parvam multitudinem aequalium aut eloquentiae ac sapientiae studio aut civitate admi-

