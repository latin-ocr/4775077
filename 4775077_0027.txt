*moelem

loco pepercisse. Ceterum illud quoque in censendo eo loco spect-iidemu Lysiae
orationem vere habitam rece’nti civitatis super illis caesis luctu ipsis domatis praesenti-
bus, et scriptam esse ad actionem, quod aiunt, et pugnam, cum Platonis ιιι umbra sobo-
lae et magis speciminis caussa compositam esse constet. ¹ ’ ’ ’

Jam ad tinem disputationis nostrae perveni-us, cuius brevis summa talis est: sen-
tentiam illam virorum doctorum, Menexenum Platonis contra Lysiae laudationem sine
epitaphium scriptum esse, idoneis omnino argumentis ac probabilitate carere. Nullum
apud Platonem exstat vestigium huiusmodi consilii aut voluntatis, neque in ipsa Platonis
oratione praeter unum fortasse locum quicquam, quod Lysian spectare certo appareat,
reperitur, neque vero in sermone, qui prope totus estin vitiis oratorumpercen—
sendis3 nisi sensum verborum plane detorquere volumus. Suspecta et incerta suut
argumenta, quae ex orationis principio, ex ordine, ex dispositione,'ex argumento :eius-
que tractatione, ex singularum sententiarum similitudinibus ac dissimilitudinibus repetita
ac proposita sunt, ac compluria quoque insunt in Platonis verbis, quae illi sententiae
repugnant. Sed Platonis libellus scriptus esse videtur contra totum genusssotatorum,
qui hac dicendi occasione contra mentem et institutum· maiorum in vanitatem etad
populo blandiendum abuterentur atque in eo studio prava sua consilia et dicendi in-
opiam male occultarent. Quae autem est inter illas orationes diversitas, ea repetenda
atque intelligenda est omnis tuni e diversitate ingenii illorum virorum et voluntatis di-
cendi, tum ex eo, quod Plato, ut post Lysian et tot alios praestantes oratores facundiae
famam in oratione sua tueretur ac probaret, aliud circumspicere argumentum aliamque
illud tractandi et explicandi viam, quam qua antecessores essent usi, invenire debebat.

Ceterum miram admodum, si reputamus animo, ac singularem Lysias ab doctis
expertus est criticen, quo id probabile redderent, quod animo conceperant: nuuc enim
si quid dixit, quod idem dixit Plato, vitio ei vertitur, quod dixerit, nunc rursus, si
quid, quod Plato habet, non dixit, vituperatur, quod non dixerit, nunc si quid simile
babet aut dissimile, ex similitudine ac dissimilitudine vituperatio repetitur, nunc siquid
uberius quam Plato explicavit, copia illa probro ei vertitur, rursus si quid brevius
dixit, ipsa brevitas vitiosa iudicatur. Neque illud satis animadversum est, non dico quid
de huiusmodi iudicio Platonis, elegantissimi scriptoris, sentiendum esset, sed in quam
turpe monstrum illa critice optima Platonis oratio detorqueretur atque distraheretur.
Namque olim eruditissimorum hominum opinio fuit, seriam esse, non ioculatoriam
orationem eamque a philosopho pro specimine propositam esse, quo, qualis huiusmodi
oratio esse deberet et quid ipse in illo genere valeret, ostenderet. At si illud verum esset,
quod affirmant, Lysian in omni libello spectari, eumque ubique perstringi, vide, quid ι
Platonis oratio evaderet: quae nusquam libero et suo cursu flueret, sed Lysian nusquam
non circumspiciens atque respicIens nugas aucuparet, et nunc seria nuuc ioculatoria
promeret, nunc longior nunc brevior, quam ille, esset, hic aliis, illic rursus iisdem verbis,
sententiis, dictionibus uteretur, nulla in parte sibi similis et constans, nisi ea, quod illum
illudere atque corrigere tentaret.

